<div class="ajax-content">
  <h4>Організація території
      земельних часток (паїв)</h4>
  <p>
    Проекти  землеустрою  щодо  організації  території  земельних
  часток  (паїв)  розробляються з метою формування земельних ділянок
  сільськогосподарських   угідь,   що   підлягають   розподілу   між
  власниками земельних часток (паїв).
  </p>
  <p>
    У  разі  необхідності в проектах землеустрою щодо організації
  території земельних часток (паїв) здійснюється перерахунок розміру
  в умовних кадастрових гектарах та вартості земельної частки (паю).
  </p>
  <p>
    Із   площі   земельних   ділянок,  що  підлягають  розподілу,
  виключаються:
    <ul>
        <li> а)   деградовані,   малопродуктивні,   а   також   техногенно
  забруднені сільськогосподарські угіддя, що підлягають консервації; </li>
        <li>б)заболочені землі; </li>
        <li>в)  землі,  на  яких  розміщені  розвідані  родовища корисних
  копалин  загальнодержавного  значення,  запаси  яких затверджені у
  встановленому законодавством порядку;</li>
        <li>г)   інші   землі,   які   недоцільно   використовувати   для
  сільськогосподарських потреб. </li>
    </ul>
  </p>
  <p>
    Проекти  землеустрою  щодо  організації  території  земельних
  часток   (паїв)  розробляються  на  підставі  рішення  відповідної
  сільської,   селищної,   міської   ради   чи   районної  державної
  адміністрації   про  виділення  земельних  ділянок  у  натурі  (на
  місцевості) власникам земельних часток (паїв).
  </p>
  <p>
    Проекти  землеустрою  щодо  організації  території  земельних
  часток (паїв) включають:
    <ul>
        <li>а) завдання на складання проекту землеустрою; </li>
        <li> б) пояснювальну записку; </li>
        <li>в)  рішення  відповідної сільської, селищної, міської ради чи
  районної державної адміністрації про виділення земельних ділянок у
  натурі (на місцевості) власникам земельних часток (паїв); </li>
        <li>г)  список  осіб,  які  мають  право на отримання у власність
  земельної частки (паю); </li>
        <li> ґ) матеріали розрахунку (за потреби - перерахунку) вартості і
  розмір земельної частки (паю) в умовних кадастрових гектарах; </li>
        <li>д)  схему  розподілу  земельних  ділянок  власникам земельних
  часток (паїв); </li>
        <li>е)  відомості  про площу земельних ділянок, кадастрові номери
  земельних ділянок та перелік обмежень у їх використанні; </li>
        <li>є)  матеріали  погодження і затвердження проекту землеустрою,
  встановлені статтею 186 Земельного кодексу України; </li>
        <li>ж)  матеріали  перенесення меж земельних ділянок у натуру (на
  місцевість), сформованих за проектом. </li>
    </ul>
  </p>
  <p>
    Після  виділення  власникам земельних часток (паїв) земельних
  ділянок  у  натурі  (на  місцевості)  до  проекту землеустрою щодо
  організації території земельних часток (паїв) долучаються:
    <ul>
        <li> акт  перенесення  в натуру (на місцевість) меж охоронних зон,
  зон  санітарної  охорони,  санітарно-захисних зон і зон особливого
  режиму використання земель за їх наявності; </li>
        <li> акт  приймання-передачі межових знаків на зберігання.</li>
    </ul>
  </p>
  <p>
    {  Закон  доповнено  статтею  49-1  згідно  із  Законом N 497-VIII
  ( 497-19 ) від 02.06.2015 }
  </p>
</div>
