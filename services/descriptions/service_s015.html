<div class="ajax-content">
  <a id="collapse" onclick="collapseContent();"></a>
  <h4>Організація і встановлення меж територій в залежності від категорії</h4>
  <p>
    Проекти  землеустрою  щодо  організації  і  встановлення  меж
  територій  природно-заповідного  фонду та іншого природоохоронного
  призначення,   оздоровчого,  рекреаційного,  історико-культурного,
  лісогосподарського    призначення,   земель   водного   фонду   та
  водоохоронних   зон,   обмежень   у   використанні  земель  та  їх
  режимоутворюючих об’єктів розробляються з метою:
    <ul>
      <li> а)  збереження  природного  різноманіття  ландшафтів, охорони
  довкілля, підтримання екологічного балансу; </li>

       <li>б)   створення   місць   для   організованого   лікування  та
  оздоровлення людей, масового відпочинку і туризму; </li>

       <li>в)   створення   приміських   зелених   зон,   збереження   і
  використання об’єктів культурної спадщини; </li>

       <li>г) проведення науково-дослідних робіт; </li>

       <li>ґ) встановлення меж водоохоронних зон та прибережних захисних
  смуг; </li>

       <li>д)  визначення  в натурі (на місцевості) меж охоронних зон та
  інших  обмежень  у  використанні  земель, встановлених законами та
  прийнятими  відповідно до них нормативно-правовими актами, а також
  інформування про такі обмеження землевласників, землекористувачів,
  інших фізичних та юридичних осіб. </li>
    </ul>
  </p>
  <p>
    Проекти  землеустрою  щодо  організації  і  встановлення  меж
  територій  природно-заповідного  фонду та іншого природоохоронного
  призначення,   оздоровчого,  рекреаційного,  історико-культурного,
  лісогосподарського    призначення,   земель   водного   фонду   та
  водоохоронних   зон,   обмежень   у   використанні  земель  та  їх
  режимоутворюючих  об’єктів визначають місце розташування і розміри
  земельних ділянок, власників земельних ділянок, землекористувачів,
  у  тому числі орендарів, межі територій природно-заповідного фонду
  та  іншого  природоохоронного  призначення,  оздоровчого (округи і
  зони  санітарної  (гірничо-санітарної)  охорони), рекреаційного та
  історико-культурного  (охоронні  зони)  призначення, водоохоронних
  зон  та  прибережних  захисних  смуг, смуг відведення та берегових
  смуг  водних  шляхів,  а  також встановлюють режим використання та
  охорони їх територій.
  </p>
  <p>
    Проекти  землеустрою  щодо  організації  і  встановлення  меж
  територій  природно-заповідного  фонду та іншого природоохоронного
  призначення,   оздоровчого,  рекреаційного,  історико-культурного,
  лісогосподарського    призначення,   земель   водного   фонду   та
  водоохоронних   зон,   обмежень   у   використанні  земель  та  їх
  режимоутворюючих  об’єктів  розробляються  на  підставі  укладених
  договорів  між  замовниками  документації  із  землеустрою  та  її
  розробниками.
  </p>
  <p>
    Проекти  землеустрою  щодо  організації  і  встановлення  меж
  територій  природно-заповідного фонду розробляються для біосферних
  заповідників,   природних   заповідників,  національних  природних
  парків,   регіональних   ландшафтних   парків,  ботанічних  садів,
  дендрологічних   парків,   парків   -   пам’яток  садово-паркового
  мистецтва  та  зоологічних парків на землях та земельних ділянках,
  що   включаються   до   складу   цих  територій  без  вилучення  у
  землевласників та землекористувачів.
  </p>
  <p>
    Проекти  землеустрою  щодо  організації  і  встановлення  меж
  територій  природно-заповідного  фонду та іншого природоохоронного
  призначення,   оздоровчого,  рекреаційного,  історико-культурного,
  лісогосподарського    призначення,   земель   водного   фонду   та
  водоохоронних   зон,   обмежень   у   використанні  земель  та  їх
  режимоутворюючих об’єктів включають:
    <ul>
       <li>а) завдання на складання проекту землеустрою; </li>
       <li>б) пояснювальну записку; </li>
       <li>в)   характеристику   території   із   встановленням   режиму
  використання   земель   природно-заповідного   фонду   та   іншого
  природоохоронного    призначення,    оздоровчого,   рекреаційного,
  історико-культурного,   лісогосподарського   призначення,   земель
  водного фонду та водоохоронних зон, обмежень у використанні земель
  та їх режимоутворюючих об’єктів; </li>
      <li>г)  довідку,  що  містить  узагальнену  інформацію  про землі
  (території); </li>
      <li>ґ)   матеріали   геодезичних  вишукувань  та  землевпорядного
  проектування; </li>
      <li>д)  у  межах  населеного  пункту  -  копію  графічної частини
  генерального  плану  населеного пункту (за наявності), а за межами
  населеного  пункту  - копію відповідної містобудівної документації
  (за   наявності)   і   копію   рішення   про   затвердження  такої
  документації; </li>
      <li>е)  інформацію про перспективний стан використання та охорони
  земель  у  межах  адміністративно-територіальної  одиниці,  яка  є
  складовою  схеми  землеустрою і техніко-економічного обґрунтування
  використання       та       охорони       земель       відповідної
  адміністративно-територіальної одиниці (за наявності); </li>
      <li>є)   план   організації   території  з  відображенням  угідь,
  землевласників   і   землекористувачів,  у  тому  числі  земельних
  ділянок, щодо яких встановлені обмеження у використанні; </li>
      <li>ж)  план  меж  земельних ділянок, що включаються до території
  природно-заповідного    фонду    та    іншого    природоохоронного
  призначення,   оздоровчого,  рекреаційного,  історико-культурного,
  лісогосподарського  призначення,  водного  фонду  та водоохоронних
  зон,  меж  обмежень  у  використанні земель та їх режимоутворюючих
  об’єктів без їх вилучення у землевласників та землекористувачів; </li>
      <li>з)   креслення  перенесення  в  натуру  (на  місцевість)  меж
  території  природно-заповідного  фонду та іншого природоохоронного
  призначення,   оздоровчого,  рекреаційного,  історико-культурного,
  лісогосподарського   призначення   та   земель  водного  фонду  та
  водоохоронних  зон,  меж  обмежень  у  використанні  земель  та їх
  режимоутворюючих об’єктів; </li>
      <li>и)  акт  перенесення  в  натуру (на місцевість) меж території
  природно-заповідного    фонду    та    іншого    природоохоронного
  призначення,   оздоровчого,  рекреаційного,  історико-культурного,
  лісогосподарського    призначення,   земель   водного   фонду   та
  водоохоронних  зон,  меж  обмежень  у  використанні  земель  та їх
  режимоутворюючих об’єктів у натурі (на місцевості); </li>
      <li>і)   перелік   обмежень  у  використанні  земельних  ділянок; </li>
      <li>ї)  матеріали  погодження  проекту  землеустрою,  встановлені
  статтею 186 Земельного кодексу України ( 2768-14 ). </li>
    </ul>
  </p>
  <p>
    Межі   територій   природно-заповідного   фонду   та   іншого
  природоохоронного    призначення,    оздоровчого,   рекреаційного,
  історико-культурного,   лісогосподарського   призначення,   земель
  водного фонду та водоохоронних зон встановлюються і по суходолу, і
  по водному простору.
  </p>
  <p>
    Рішення    про   затвердження   проектів   землеустрою   щодо
  організації  і  встановлення  меж  територій  природно-заповідного
  фонду   та   іншого  природоохоронного  призначення,  оздоровчого,
  рекреаційного,       історико-культурного,      лісогосподарського
  призначення, земель водного фонду та водоохоронних зон одночасно є
  рішенням про встановлення меж таких територій.
  </p>
  <p>
    {  Стаття  47  в  редакції  Закону  N  497-VIII  (  497-19  )  від
  02.06.2015 }
  </p>
</div>
