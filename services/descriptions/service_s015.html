<div class="ajax-content">
  <h4>Технічна документація із землеустрою щодо
      інвентаризації земель </h4>
  <p>
    Технічна  документація  із  землеустрою  щодо  інвентаризації
  земель включає:
    <ul>
      <li>а)   завдання   на   складання   технічної   документації  із
  землеустрою; </li>
      <li>б) пояснювальну записку; </li>
      <li>в)  рішення  Верховної  Ради Автономної Республіки Крим, Ради
  міністрів   Автономної   Республіки   Крим,   відповідного  органу
  виконавчої   влади   або   органу   місцевого  самоврядування  про
  інвентаризацію   земель   (у   разі   якщо  інвентаризація  земель
  проводиться щодо земель державної чи комунальної власності); </li>
      <li>г)   копії   документів,   що   містять   вихідні  дані,  які
  використовувалися під час інвентаризації земель; </li>
      <li>ґ) матеріали топографо-геодезичних вишукувань; </li>
      <li> д)   переліки   земельних   ділянок  (земель)  у  розрізі  за
  категоріями земель та угіддями, наданих у власність (користування)
  з  кадастровими  номерами,  наданих у власність (користування) без
  кадастрових  номерів,  не  наданих у власність чи користування, що
  використовуються  без документів, які посвідчують право на них, що
  використовуються   не  за  цільовим  призначенням,  невитребуваних
  земельних часток (паїв), відумерлої спадщини; </li>
      <li>е)  пропозиції  щодо узгодження даних, отриманих у результаті
  проведення  інвентаризації  земель,  з інформацією, що міститься у
  документах,   що   посвідчують   право  на  земельну  ділянку,  та
  Державному земельному кадастрі; </li>
      <li>є) робочий і зведений інвентаризаційні плани; </li>
      <li> ж)    матеріали    погодження   технічної   документації   із
  землеустрою,  встановлені  статтею  186 Земельного кодексу України
  ( 2768-14 ). </li>
    </ul>
  </p>
  <p>
    У  разі формування земельної ділянки технічна документація із
  землеустрою щодо інвентаризації земель також включає:
    <ul>
      <li>а) відомості про обчислення площі земельної ділянки; </li>
      <li>б) кадастровий план земельної ділянки; </li>
      <li>в) перелік обмежень у використанні земельних ділянок; </li>
      <li>г)  акт  перенесення  в  натуру (на місцевість) меж охоронних
  зон,   зон   санітарної  охорони,  санітарно-захисних  зон  і  зон
  особливого режиму використання земель за їх наявності; </li>
      <li> ґ) акт приймання-передачі межових знаків на зберігання; </li>
      <li>д)  матеріали  перенесення меж земельної ділянки в натуру (на
  місцевість).</li>
    </ul>
  </p>
  <p>
    {  Стаття  57  в  редакції  Закону  N  497-VIII  (  497-19  )  від
  02.06.2015 }
  </p>
</div>
