<div class="ajax-content">
  <h4>Схеми землеустрою і техніко-економічні
     обґрунтування використання та охорони земель
     адміністративно-територіальних одиниць</h4>
  <p>
    Схеми землеустрою    і    техніко-економічні    обґрунтування
  використання   та  охорони  земель  адміністративно-територіальних
  одиниць   розробляються   з   метою  визначення  перспективи  щодо
  використання  та  охорони  земель,  для  підготовки  обґрунтованих
  пропозицій у галузі земельних відносин,  організації раціонального
  використання та охорони земель, перерозподілу земель з урахуванням
  потреби сільського, лісового та водного господарств, розвитку сіл,
  селищ,     міст,     територій     оздоровчого,     рекреаційного,
  історико-культурного  призначення, природно-заповідного  фонду  та
  іншого природоохоронного призначення тощо.
  </p>
  <p>
    Схеми    землеустрою   і   техніко-економічні   обґрунтування
  використання   та  охорони  земель  адміністративно-територіальних
  одиниць  розробляються  щодо  території відповідного району, села,
  селища, міста.
  </p>
  <p>
    Схеми    землеустрою   і   техніко-економічні   обґрунтування
  використання  та  охорони  земель району розробляються за рішенням
  районної ради, а села, селища, міста - за рішенням відповідної сільської, селищної, міської ради
  </p>
  <p>
    Схема і обґрунтування включає:
    <ul>
      <li>а)    завдання    на    складання    схеми    землеустрою   і
    техніко-економічного  обґрунтування використання та охорони земель
    адміністративно-територіальної одиниці; </li>
      <li>б) пояснювальну записку; </li>
      <li>в)  рішення  відповідного органу місцевого самоврядування про
  розроблення схеми землеустрою і техніко-економічного обґрунтування
  використання   та  охорони  земель  адміністративно-територіальної
  одиниці;</li>
      <li>г) характеристику  природних  умов
  адміністративно-територіальної одиниці; </li>
      <li>ґ)  інформацію  про  сучасний  стан  використання  та охорони
  земель  у  межах адміністративно-територіальної одиниці (включаючи
  обмеження у використанні земель); </li>
      <li>д)  картограму  категорій  земель  у  розрізі  угідь  у межах
  відповідної території; </li>
      <li>е) картограму агровиробничих груп ґрунтів та крутизни схилів;</li>
      <li>є)  еколого-економічне  обґрунтування використання та охорони
  земель;</li>
      <li>ж)    техніко-економічні    показники    схеми   землеустрою; </li>
      <li>з)   матеріали   геодезичних  вишукувань  та  землевпорядного
  проектування;</li>
      <li>и)  інформацію про перспективний стан використання та охорони
  земель у межах адміністративно-територіальної одиниці; </li>
      <li>і) схему запланованих заходів щодо раціонального використання
  та охорони земель; </li>
      <li>ї)     матеріали     погодження     схеми    землеустрою    і
  техніко-економічного  обґрунтування використання та охорони земель
  адміністративно-територіальної   одиниці,  визначені  статтею  186
  Земельного кодексу України.</li>
    </ul>
  </p>
</div>
