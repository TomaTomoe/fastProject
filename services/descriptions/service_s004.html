<div class="ajax-content">
  <a id="collapse" onclick="collapseContent();"></a>
  <h4>Оформлення документів на землю для реєстрації</h4>
  <p>
    Державна реєстрація земельних ділянок здійснюється за заявою:
  </p>

  <p>
    <ul>
      <li>
        а) Особи, якій за рішенням органу виконавчої влади, органу місцевого
        самоврядування надано дозвіл на розроблення документації із землеустрою,
        що є підставою для формування земельної ділянки при передачі її у власність
        чи користування із земель державної чи комунальної власності, або
        уповноваженої нею особи;
      </li>
      <li>
        б) Власника земельної ділянки, користувача земельної ділянки державної чи
        комунальної власності (у разі поділу чи об'єднання раніше сформованих
        земельних ділянок) або уповноваженої ними особи;
      </li>
      <li>
        г) Органу виконавчої влади, органу місцевого самоврядування (у разі формування
        земельних ділянок відповідно державної чи комунальної власності).
      </li>
    </ul>
  </p>
  <p>
    Для державної реєстрації земельної ділянки Державному кадастровому
    реєстратору, який здійснює таку реєстрацію, подаються:
    <ul>
      <li>
        а) Заява за формою, встановленою центральним органом виконавчої влади, що
        забезпечує формування державної політики у сфері земельних відносин;<br />
        {Абзац другий частини четвертої статті 24 із змінами, внесеними згідно із
        Законом № 5462-VI від 16.10.2012}
      </li>
      <li>
        б) Оригінал документації із землеустрою, яка є підставою для формування
        земельної ділянки;
      </li>
      <li>
        в) Документація із землеустрою, яка є підставою для формування земельної
        ділянки у формі електронного документа.<br />
        {Абзац п'ятий частини четвертої статті 24 виключено на підставі
        Закону № 1325-VII від 05.06.2014}
      </li>
      <li>
        Заява з доданими документами надається заявником особисто чи уповноваженою
        ним особою або надсилається поштою цінним листом з описом вкладення та
        повідомленням про вручення.
      </li>
    </ul>
  </p>
</div>
