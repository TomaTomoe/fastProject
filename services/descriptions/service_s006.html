<h4>Проекти землеустрою щодо приватизації земель
                державних і комунальних сільськогосподарських
                підприємств, установ та організацій </h4>
<p>Проекти  землеустрою  щодо  приватизації  земель  державних і
комунальних    сільськогосподарських   підприємств,   установ   та
організацій  розробляються  на  підставі рішення органу виконавчої
влади   або  органу  місцевого  самоврядування  відповідно  до  їх
повноважень за клопотанням працівників цих підприємств, установ та
організацій. </p>

     <p>Проекти  землеустрою  щодо  приватизації  земель  державних і
комунальних    сільськогосподарських   підприємств,   установ   та
організацій включають:
<ul>
     <li>а) завдання на складання проекту землеустрою;</li>

     <li>б)пояснювальну записку; </li>

     <li>в)  рішення  відповідного  органу виконавчої влади або органу
місцевого самоврядування про приватизацію земель; </li>

     <li>г)  список  осіб,  які  мають  право на отримання у власність
земельної частки (паю); </li>

     <li>ґ)       матеріали      нормативної      грошової      оцінки
сільськогосподарських угідь підприємства; </li>

    <li> д)  схему  розподілу земель підприємств, установ, організацій
на  землі,  що  передаються  у приватну власність та залишаються у
державній    або    комунальній    власності   (лісогосподарського
призначення, водного фонду, резервного фонду); </li>

     <li>е)  матеріали  розрахунку  вартості і розмір земельної частки
(паю) в умовних кадастрових гектарах; </li>

     <li>є)  схему  поділу  сільськогосподарських угідь, що підлягають
приватизації, на земельні ділянки; </li>

     <li>ж)  матеріали  погодження  проекту  землеустрою,  встановлені
статтею 186 Земельного кодексу України; </li>

     <li>з) відомості про обчислення площі земельної ділянки; </li>

    <li> и) кадастровий план земельної ділянки; </li>

    <li> і) перелік обмежень у використанні земельних ділянок; </li>

     <li>ї)  матеріали  перенесення меж земельних ділянок у натуру (на
місцевість). </li>
</ul></p>
     <p>Після  затвердження  проекту  землеустрою  щодо  приватизації
земель  державних і комунальних сільськогосподарських підприємств,
установ  та  організацій  при  перенесенні меж земельних ділянок у
натуру (на місцевість) до нього долучаються:
<ul>
     <li>акт приймання-передачі межових знаків на зберігання; </li>

     <li>акт  перенесення  в натуру (на місцевість) меж охоронних зон,
зон  санітарної  охорони,  санітарно-захисних зон і зон особливого
режиму використання земель за їх наявності.</li>
</ul>
</p>
<p>{  Включено  статтю 49 згідно із Законом N 497-VIII ( 497-19 ) від 
02.06.2015 } </p>
