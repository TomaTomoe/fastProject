<h4>Проекти землеустрою, що забезпечують
                еколого-економічне обґрунтування сівозміни
                та впорядкування угідь </h4>
<p>Проекти землеустрою,   що   забезпечують   еколого-економічне
обґрунтування  сівозміни  та впорядкування угідь, розробляються за
заявою  землевласників  або  землекористувачів з метою організації
сільськогосподарського       виробництва      і      впорядкування
сільськогосподарських    угідь    у    межах    землеволодінь   та
землекористувань  для  ефективного  ведення сільськогосподарського
виробництва,   раціонального   використання   та  охорони  земель,
створення   сприятливого   екологічного  середовища  і  покращання
природних ландшафтів.</p>
<p>{  Частина перша статті 52 із змінами, внесеними згідно із Законом
N 191-VIII ( 191-19 ) від 12.02.2015 } </p>

     <p>Проекти землеустрою,   що   забезпечують   еколого-економічне
обґрунтування сівозміни та впорядкування угідь, визначають:
<ul>
     <li>а) розміщення виробничих будівель і споруд; </li>

     <li>б) організацію землеволодінь та землекористувань з виділенням
сівозміни,  виходячи з екологічних та економічних умов, формування
інженерної та соціальної інфраструктури; </li>

     <li>в) визначення  типів  і   видів   сівозміни   з   урахуванням
спеціалізації сільськогосподарського виробництва; </li>

     <li>г) складання  схем чергування сільськогосподарських культур у
сівозміні; </li>

     <li>ґ) проектування полів сівозміни; </li>

     <li>д) розробку плану переходу до прийнятної сівозміни; </li>

     <li>е) перенесення в натуру (на місцевість) запроектованих  полів
сівозміни. </li>
</ul>
</p>
     <p>Порядок   розробки   проектів  землеустрою,  що  забезпечують
еколого-економічне  обґрунтування сівозміни та впорядкування угідь
( 1134-2011-п ), встановлюється Кабінетом Міністрів України.</p>
<p>{ Статтю 52 доповнено частиною третьою згідно із Законом N 1443-VI
( 1443-17 ) від 04.06.2009 } </p>

     <p>Проекти   землеустрою,   що  забезпечують  еколого-економічне
обґрунтування  сівозміни  та впорядкування угідь, розробляються на
підставі  укладених  договорів  між  замовниками  документації  із
землеустрою та її розробниками.</p>
<p>{  Статтю  52  доповнено  частиною  четвертою  згідно із Законом
N 497-VIII ( 497-19 ) від 02.06.2015 } </p>

    <p> Проект    землеустрою,   що   забезпечує   еколого-економічне
обґрунтування сівозміни та впорядкування угідь, включає:
<ul>
     <li>а) завдання на складання проекту землеустрою; </li>

     <li>б) пояснювальну записку; </li>

     <li>в)   документи,   що   підтверджують   площу   землеволодіння
(землекористування); </li>

     <li>г) матеріали геодезичних та землевпорядних вишукувань; </li>

     <li>ґ) матеріали ґрунтових обстежень (за наявності); </li>

     <li>д)  копії агрохімічних паспортів полів, земельних ділянок (за
наявності таких паспортів) у разі здійснення за проектом заходів з
організації сівозміни; </li>

     <li>е)  матеріали  книги  історії  полів  за останні три роки (за
наявності); </li>

     <li>є)  матеріали  погодження  проекту  землеустрою,  встановлені
статтею 186 Земельного кодексу України ( 2768-14 ); </li>

     <li>ж)   план  існуючого  стану  використання  земель  у  розрізі
землеволодінь  та  землекористувань,  угідь, обмежень та особливих
умов використання земель; </li>

     <li>з)   схему   розміщення   попередників  сільськогосподарських
культур  (у  разі  здійснення  за  проектом  заходів з організації
сівозміни); </li>

     <li>и)  план  агровиробничих  груп  ґрунтів  та  крутизни схилів; </li>

     <li>і)   план   організації   землеволодінь   (землекористувань),
впорядкування  угідь,  розміщення  виробничих  будівель  і споруд,
об’єктів  інженерної  та  соціальної  інфраструктури  та заходів з
охорони земель; </li>

     <li>ї)  план  організації території сівозміни (проектування полів
сівозміни   з   визначенням   їх   типів  і  видів  з  урахуванням
спеціалізації   сільськогосподарського   виробництва,   чергування
сільськогосподарських  культур  у сівозміні) (у разі здійснення за
проектом заходів з організації сівозміни); </li>

     <li>й)   матеріали   перенесення   в   натуру   (на   місцевість)
запроектованих  полів  сівозміни  (у  разі  здійснення за проектом
заходів з організації сівозміни); </li>

     <li>к)   матеріали  перенесення  в  натуру  (на  місцевість)  меж
земельних  угідь  (у  разі  здійснення за проектом зміни земельних
угідь).</li>
</ul>
</p>
<p>{   Статтю   52   доповнено  частиною  п'ятою  згідно  із  Законом 
N 497-VIII ( 497-19 ) від 02.06.2015 } </p>
