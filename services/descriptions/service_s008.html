<div class="ajax-content">
  <h4>Проекти землеустрою щодо відведення земельних
      ділянок </h4>
  <p>
    Проекти   землеустрою   щодо   відведення  земельних  ділянок
складаються  у  разі зміни цільового призначення земельних ділянок
або формування нових земельних ділянок.
  </p>
  <p>
    Проекти   землеустрою   щодо   відведення  земельних  ділянок
погоджуються  та затверджуються в порядку, встановленому Земельним
кодексом України.
  </p>
  <p>
    Проекти   землеустрою   щодо   відведення  земельних  ділянок
включають:
    <ul>
      <li> завдання на розроблення проекту землеустрою; </li>
      <li> пояснювальну записку; </li>
      <li> копію  клопотання  (заяви) про надання дозволу на розроблення
проекту  землеустрою  щодо  відведення  земельної  ділянки (у разі
формування та/або зміни цільового призначення земельної ділянки за
рахунок земель державної чи комунальної власності); </li>
      <li> рішення  Верховної  Ради  Автономної  Республіки  Крим,  Ради
міністрів   Автономної   Республіки   Крим,   відповідного  органу
виконавчої  влади  або органу місцевого самоврядування про надання
дозволу   на   розроблення  проекту  землеустрою  щодо  відведення
земельної ділянки (у випадках, передбачених законом); </li>
      <li> письмову  згоду  землевласника (землекористувача), засвідчену
нотаріально   (у  разі  викупу  (вилучення)  земельної  ділянки  в
порядку, встановленому законодавством), або рішення суду; </li>
      <li>довідку  з  державної  статистичної  звітності  про наявність
земель  та  розподіл  їх за власниками земель, землекористувачами,
угіддями; </li>
      <li>матеріали    геодезичних    вишукувань   та   землевпорядного
проектування (у разі формування земельної ділянки); </li>
      <li>відомості  про  обчислення  площі  земельної  ділянки (у разі
формування земельної ділянки); </li>
      <li> копії  правовстановлюючих  документів  на  об’єкти нерухомого
майна  для  об’єктів  будівництва  III-V категорії складності, які
розташовані  на земельній ділянці; { Абзац десятий частини третьої
статті 50 в редакції Закону N 863-VIII ( 863-19 ) від 08.12.2015 } </li>
      <li> розрахунок    розміру    втрат    сільськогосподарського   та
лісогосподарського виробництва (у випадках, передбачених законом); </li>
      <li> розрахунок     розміру    збитків    власників    землі    та
землекористувачів (у випадках, передбачених законом); </li>
      <li>акт  приймання-передачі  межових знаків на зберігання (у разі
формування земельної ділянки); </li>
      <li>акт  перенесення  в натуру (на місцевість) меж охоронних зон,
зон  санітарної  охорони,  санітарно-захисних зон і зон особливого
режиму  використання  земель  за  їх  наявності (у разі формування
земельної ділянки); </li>
      <li>перелік обмежень у використанні земельних ділянок; </li>
      <li> викопіювання  з  кадастрової  карти (плану) або інші графічні
матеріали,  на  яких зазначено бажане місце розташування земельної
ділянки (у разі формування земельної ділянки); </li>
      <li>кадастровий план земельної ділянки; </li>
      <li> матеріали  перенесення  меж  земельної  ділянки  в натуру (на
місцевість) (у разі формування земельної ділянки); </li>
      <li> матеріали погодження проекту землеустрою.</li>
    </ul>
  </p>
  <p>
    {  Текст  статті  50  в  редакції Закону N 5395-VI ( 5395-17 ) від
02.10.2012 }
  </p>
  <p>
    {  Зміни  до  статті  50  див.  в Законі N 5245-VI ( 5245-17 ) від
06.09.2012 }
  </p>
</div>
